---
title: Effekttariffer är på väg – så kan du som elanvändare förbereda dig
description: Från och med 1 januari 2027 kommer alla elnätsbolag i Sverige att införa effekttariffer – en ny form av prissättning som förändrar hur du betalar för elnätet. Det handlar inte längre bara om hur mycket el du använder, utan också när och hur snabbt du använder den.
author: Viktor Olofsson
publishDate: 2027-01-01
category: latest
featuredImage: "https://framerusercontent.com/images/yfwONiLpKeD03i6wyC8nwFUQ.jpg?width=1200&amp;height=630"
slug: effekttariffer
locale: en
---

# Effekttariffer är på väg – så kan du som elanvändare förbereda dig

*
Från och med 1 januari 2027 kommer alla elnätsbolag i Sverige att införa effekttariffer – en ny form av prissättning som förändrar hur du betalar för elnätet. Det handlar inte längre bara om hur mycket el du använder, utan också när* och *hur snabbt* du använder den.

När hela samhället elektrifieras – med elbilar, värmepumpar och solceller – ökar belastningen på elnätet. Effekttariffer är tänkta att jämna ut dessa toppar, skapa incitament till smartare elanvändning och i förlängningen möjliggöra klimatomställningen.**

#### Från energi till effekt – vad betyder det?

Traditionella elnätsavgifter baseras i huvudsak på:

- En fast avgift (kr/år)

- En rörlig avgift (öre/kWh)

- En säkringsbaserad abonnemangsavgift

Med effekttariffer tillkommer en ny komponent: en avgift baserad på den högsta effekt du använder under en viss period**, exempelvis den högsta timmedeleffekten varje månad. Det innebär att *samtidighet* – att t.ex. ladda elbilen samtidigt som du lagar mat och tvättar – kan bli dyrare än om du sprider ut användningen.**

#### Varför detta nu?

Effekttariffer är en del av Energimarknadsinspektionens föreskrifter (EIFS 2022:1) och ska bidra till ett mer effektivt utnyttjande av elnätet. Ju fler som använder elnätet samtidigt, desto större blir behovet av investeringar i kapacitet – något som i slutändan kostar alla mer.Genom att skicka tydliga prissignaler kan elnätsföretagen uppmuntra till efterfrågeflexibilitet**, alltså att hushåll och företag flyttar sin elanvändning till tider då belastningen är låg.**

#### Vad innebär det för dig?

Den stora förändringen är att du som elanvändare får möjlighet (och ansvar) att påverka din elnätskostnad mer aktivt än tidigare. Exempel:

- Ladda elbilen på natten istället för direkt efter jobbet.

- Undvika att köra diskmaskin, tvättmaskin och ugn samtidigt.

- Använda teknik som automatiskt lastbalanserar ditt effektuttag.

Det här kan låta krångligt. Och ja – det är *just därför* vi på Sourceful Energy nu intensifierar arbetet med att utveckla smarta tjänster som hjälper dig att förstå, kontrollera och optimera din elanvändning.**

#### Vår ambition

Vi tror att tekniken och inte du som användare ska göra jobbet. Därför bygger vi just nu lösningar som kopplar samman data från elnät, elhandel, solproduktion och laddboxar för att i realtid styra och jämna ut elanvändningen – utan att du behöver tänka på det.Håll utkik – vi kommer snart att släppa verktyg som gör allt detta mycket enklare.
![](https://framerusercontent.com/images/c19FPR4Noc1A6RRUP6R1u5AUr8.png?scale-down-to=512&width=1024&height=1024)
