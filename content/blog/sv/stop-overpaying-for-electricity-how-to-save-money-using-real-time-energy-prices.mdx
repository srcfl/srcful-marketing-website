---
title: Elpriset förändras hela tiden. Men det behöver inte ditt liv göra.
description: "Behöver världen verkligen ännu en app som visar elpriset? Kanske inte.
Men en app som översätter priset till tydliga insikter och kan omsätta det i verkliga besparingar - det är vad Sourceful Energy-appen gör bäst."
author: Viktor Olofsson
publishDate: 2025-12-04
category: guides
featuredImage: /blog/images/stop-overpaying-for-electricit-Vimc2scL8pms9GIynppkFhc6Vpc.jpg
slug: stop-overpaying-for-electricity-how-to-save-money-using-real-time-energy-prices
locale: sv
---

Låt oss vara ärliga: världen behöver egentligen inte en till app som bara visar vad elen kostar.

De flesta elbolag har det redan inbyggt. Att kunna se spotpriset är idag en ren hygienfaktor. Och handen på hjärtat, ingen vettig människa orkar i längden planera sin vardag efter om elen kostar 40 öre eller 90 öre just nu. Livet är för kort för att vakta en graf i mobilen.

Men i Sourceful Energy-appen har vi ändå valt att visa priserna. Och vi gör det riktigt bra. Inte för att vi tror att du vill jaga ören dygnet runt, utan för att priset är den viktigaste signalen vi har.

### Vad är spotpriser (och varför ska du bry dig)?

I större delen av Europa köps och säljs el på grossistmarknader där priserna ändras från en stund till nästa, baserat på tillgång och efterfrågan. Detta kallas ”spotpris” eller ”day-ahead-pris”.

Du har säkert märkt hur elpriserna kan ändras drastiskt. Ena stunden är priset negativt, några timmar senare rusar det. Detta är vad vi kallar “The Abundance Paradox”**.
Vi har byggt enormt mycket förnybar energi. När solen skiner och vinden blåser har vi därför ibland för mycket el, och då dyker priserna.

**Billigt:** mitt i natten (låg efterfrågan), på helger och helgdagar (mindre industriell efterfrågan) eller under blåsiga, soliga dagar (hög produktion av förnybar energi).

**Dyrt:** tidiga kvällar när alla kommer hem, lagar mat och industrin fortfarande går för fullt (hög efterfrågan).

De extrema svängningarna är inte kaos. Det är systemets sätt att kommunicera. Det är elnätets puls. Och för att förstå vad som händer i ditt hem måste du kunna se den pulsen.

### Sluta gissa, börja veta

Det är här Sourceful Energy kommer in. Vi tog fram vår Sourceful Zap för att ge dig den bästa, snabbaste och mest exakta bilden av din energivardag.

Även om vi inte tror på att manuellt styra hela livet efter elpriset, så är information makt. För den som vill spara pengar manuellt är realtidsdata ett oslagbart verktyg.

#### Låt oss titta på ett räkneexempel

Säg att du behöver ladda din elbil med 36 kWh (ca 20 mil).
Den 4 december 2025 såg dagens priser ut så här i Sourceful Energy-appen för Elevio-kunder i elområde SE3:

| Tidsperiod | Pris (SEK/kWh) Elevio SE3 |
|---|---|
| 00:00 - 04:00 | 0.59 - 0.66 |
| 04:00 - 08:00 | 0.64 - 1.42 |
| 08:00 - 12:00 | 1.04 - 1.57 |
| 12:00 - 16:00 | 1.43 - 1.68 |
| 16:00 - 20:00 | 1.27 - 1.60 |
| 20:00 - 00:00 | 0.83 - 1.42 |

*Dagens snitt: 1.16 SEK/kWh (dagens lägsta 0.59 SEK/kWh, dagens högsta 1.68 SEK/kWh)*

**Alternativ A (du gissar):** Du pluggar in när du kommer hem kl. 18:00. Priset ligger på höga 1,27-1,60 kr/kWh. **Kostnad: ca 46-58 kr.**

**Alternativ B (du vet):** Du ser i Sourceful-appen att priset dyker till 0,59-0,66 kr/kWh efter midnatt. Du väntar eller schemalägger laddningen. **Kostnad: ca 21-24 kr.**

Du sparar mellan 25-34 kronor på en enda laddning genom att göra ingenting annat än att vänta. Gör du det två gånger i veckan handlar det om flera tusenlappar per år.

Sourceful Energy gör det enkelt att agera på informationen utan att du behöver bli analytiker.

### Vad du kan se i appen

- **Nuvarande spotpris på ett ögonblick** - Vi har skalat bort bruset. Är indikatorn grön? Kör tvättmaskinen och diskmaskinen. Är den röd? Vänta lite med torktumlaren om du kan. Ett ögonkast räcker för att se om det är en bra tid att använda el just nu.

- **Planering & rekommendationer** - Appen berättar exakt när nästa låga/höga prisperiod kommer och hur lång tid det är kvar. **Exempel:** "Lågt pris om 7 timmar 36 minuter: 0,59 SEK/kWh (-13 % VS dagens snitt)" eller "Högt pris om 5 timmar 51 minuter: 0,91 SEK/kWh (+34 % VS dagens snitt)"

- **Realtidsdata på riktigt** - Med Sourceful Zap, som kopplas direkt till din elmätare (P1-porten), kan du se vad huset drar just nu och få koll på ditt hems förbrukningsmönster.

### Men detta är bara början

Här skiljer vi oss från mängden. Vårt mål är inte att du ska behöva planera din vardag efter elpriset eller ständigt titta i en app.

I framtiden ska du inte behöva göra någonting alls, hemmets energianvändning ska optimera sig själv.

Det är här Sourceful Zap kommer in. Zap är mer än bara en realtidsmätare, det är den smarta styrningsenheten som samordnar hela ditt hems energisystem.

Har du en elbil, solceller, hembatteri eller värmepump? Då kommer Zap kunna hjälpa dig att nyttja de rörliga elpriserna på bästa möjliga sätt, helt automatiskt.

När elen är billig laddas elbilen och batteriet. När elpriserna stiger kan huset drivas av lagrad energi eller sälja överskott från solcellerna. På så vis använder du mer av den energi du själv producerar och importerar el när den är som billigast.

Det gör att hushållet sparar pengar men bidrar också till något större: **ett energisystem där varje hem är smartare, mer flexibelt och bättre integrerat med elnätet.**

Detta århundrade handlar nämligen om koordinering. Din elbil, ditt hembatteri och din värmepump är inte bara prylar, de är värdefulla energiresurser. När de samarbetar kan de inte bara gynna dig ekonomiskt, utan också minska belastningen på elnätet och göra hela energisystemet mer robust.

Zap ger redan idag bättre insikt i priserna, smartare laddning och kontroll över kostnaderna. Men den verkliga styrkan ligger framåt: Zap är första steget mot ett hem som gradvis blir mer självstyrande och arbetar i takt med elnätet, inte emot det.

### Kom igång med Sourceful Zap

#### Har du rätt mätare?

Zap fungerar med elmätare som har en P1-port (RJ12). Detta är standard i Sverige och stora delar av Europa. Titta på din mätare efter en liten port som ser ut som ett gammalt telefonuttag eller fråga ditt elnätsbolag.

#### Skaffa en Zap

Zap installeras på 2 minuter, kräver ingen elektriker och ger dig direkt tillgång till din energidata i mobilen.

- **Pris:** 399 kr
- **App:** Gratis (iOS & Android)
- **Data:** Krypterad och din egen

[Skaffa en Zap Nu - 399 kr med fri frakt →](/zap)

*Zap fungerar i Sverige, Nederländerna, Belgien, Danmark, Finland och flera andra länder med P1-standard.*
