---
title: Sourceful Energy och Kalmar Energi i samarbete för smartare energianvändning
description: Sourceful Energy inleder ett samarbete med Kalmar Energi för att ge hushållskunder tillgång till realtidsdata om sin elförbrukning.
author: Fredrik Ahlgren
publishDate: 2026-01-06
category: product
featuredImage: /blog/images/sourceful-energy-and-kalmar-en-UxHQ9M1lY7MMMm1HJ8PF2AtvzI.jpg
slug: sourceful-energy-and-kalmar-energi-collaborate-for-smarter-energy-usage
locale: sv
---

5 nov. 2025

# Sourceful Energy och Kalmar Energi i samarbete för smartare energianvändning

Sourceful Energy inleder ett samarbete med Kalmar Energi för att ge hushållskunder tillgång till realtidsdata om sin elförbrukning. Med hjälp av den egenutvecklade mätaren Zap kan kunder se sin el- och effektanvändning direkt i Kalmar Energis app och på så sätt få konkreta verktyg att påverka sina elkostnader och bidra till ett mer stabilt elsystem.

Samarbetet lanseras inför den nya prismodellen som införs 2026, där avgiften till viss del baseras på hur mycket effekt som används samtidigt under de mest belastade timmarna. Zap gör det enkelt att identifiera dessa toppar och jämna ut förbrukningen över dygnet.

>

“Vi utvecklar teknik som gör energistyrning begriplig och tillgänglig för alla. Tillsammans med Kalmar Energi visar vi hur digitala verktyg kan skapa direkt kundnytta och samtidigt stärka energisystemet i stort,” säger Fredrik Ahlgren, VD på Sourceful Energy.

#### Så fungerar Sourceful Zap

Zap ansluts direkt till hemmets elmätare och kopplas till WiFi på några minuter. Data skickas i realtid till Kalmar Energis app, där användaren får en tydlig överblick över sin elförbrukning och sina effekttoppar. Genom att sprida ut användningen av exempelvis tvättmaskin, ugn och elbilsladdning kan hushåll både minska sina kostnader och bidra till ett mer balanserat elnät.

Kalmar Energi kommer att erbjuda Zap till sina elnäts- och elhandelskunder under vintern 2025. Pris och beställningsinformation publiceras i Kalmar Energis app och på deras webbplats i samband med lanseringen.

#### Om Sourceful Energy

Sourceful Energy är ett snabbväxande energiteknikbolag som utvecklar mjukvara och system för distribuerade energiresurser. Med en plattform som kopplar samman hushållets elbil, solceller, batterier och mätare i ett intelligent ekosystem gör Sourceful Energy det möjligt att automatiskt optimera energianvändningen.

Bolaget har sitt huvudkontor i Sverige och samarbetar med investerare och partners världen över, med målet att bli en global ledare inom digital energihantering.

Kontakt för mer information eller intervjuFredrik AhlgrenVD & delägare, Sourceful Energy

[fredrik@sourceful-labs.com](mailto:fredrik@sourceful-labs.com)
